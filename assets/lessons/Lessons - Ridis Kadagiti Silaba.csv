"Babaen iti ridis—wenno sistema iti panangited iti enfasis iti partikular a silaba ti maysa a balikas, mabalin nga agbaliw iti ispeling, wenno pannakaisurat ti maysa a balikas. Agpada dagitoy a legitimo, kas koma:"
nalabága = nalábbaga
památo = pámmato
Nalabága ti maris ti sabong ti rosas nga intedna iti ay-ayatenna.
Nalábbaga ti bado ni manangko idi nagdebú.
Madi ti kasta a památo ta dalumpinas. Saan a makatira ti kasta a památo.
Daytoy ti pámmatok iti paan-anawa a kalding nga itay pay ket sarsarienna ti alad.
Dayta guped a kayo ti pangbatóm iti aguy-uyas nga uleg. Nakabutbuteng ti langana.
"Saan nga adu dagiti kakastoy a kaso, ngem importante a maammuan dagiti agad-adal iti istruktural dagiti uni ti pagsasao nga Ilokano tapno iti kasta ket mairuar ti justo a repertorio dagiti uni, a banag a mangpabaknang iti daytoy a pagsasao."