"Ti fenomenon ti singkopasion ket natural a karakteristiko ti adu a pagsasao a pangtao. Ti primero a rason ket ti dawdawaten ti kinasayud ti panagiyebkas a di maisakrifisio ti klaro a pannakaawat iti gandat nga iyaalatiw ti kasasao, kasarsarita, wenno katungtungtong."
"Ti umuna unay a proseso iti singkopasion ket ti pannakaregreg—wenno panangiregreg—iti letra iti maysa a partikular a balikas nga agpasar iti panagbalbaliw iti istrukturana. Iti sabali a parte daytoy a Gramatika Ilokano, nailawlawagen ti singkopasion ti pinakebbet tapno makabukel iti pinakbet, wenno pakbet, agpada nga ar-aramate dagiti Ilokano a sapasap a pangawagda iti kangrunaan nga aginaldaw a potaheda, ket paset ti kulturada iti pannangan ken panagluto."
Mailawlawag pay ti proseso ti singkopasion kadagiti sabali pay a paset daytoy a pagbasaan. Ti adda iti tabula iti baba ket maysa a panangipakita iti langa ti kastoy a proseso tapno iti kasta ket bassibassit a masursuro ti agad-adal iti pagsasao nga Ilokano kadagitoy di-regular a sistema a fonologiko ti nasao a pagsasao.