Title,Author,Paragraphs,,,,,,,,,,,,
Ti Umuna nga Iyaadakko Idiay Mindanao,Clarita Fonacier,Diak malipatan daydi umuna nga aldaw a makitak ti Kamindanawan.,"Nabayagen nga arapaapko ti makagteng iti kunkunada a Zamboanga peninsula a bukbuklen ti Zamboanga del Norte, ti Zamboanga Sibugay ken Zamboanga del Sur.",Ditoy a parte ngamin pagilian ti maysa kadagiti lugar nga addaan iti nabaknang a pakasaritaan saan laeng idi panawen ti kolonisasion nga Español no di ket uray pay kadagiti taw-en a nawaya a nakipagkomersio dagitoy a Zamboangueño kadagiti sabali pay a tao iti Asia ken Nagtengnga a Daya.,"Siempre, diak nakaturog iti dayta a rabii ket agingga iti pumarbangon, inur-urayko ti busina ti kaklasek a kaduak a mapan sadiay Zamboanga.",Isuna iti agmaneho ken ibatimi lattan ti lugan iti Park-n-Ride saminto met laeng sublian kalpasan ti dua nga aldaw.,"Wen, ta dua nga aldaw ti innalami a kaatiddog ti panagtawtawmi iti dayta a lugar.",Alas kuatro ti tayabmi ngem addakamin iti eropuerto iti ala-una. Apo ta kasta unay metten ti reprep dagiti tao iti pilaan.,Kakaasi ketdi dagiti mangas-asikaso kadagiti tiket dagiti pasajero.,Nagtayabkami nga insegida.,"Impunto, kunada.","Iti las-ud ti maysa nga oras, addakamin iti Siudad ti Zamboanga!","Manipud iti tuktok, kadagiti kimmapas nga  ulep, nakitak ti nalangto nga aglawlaw.","Nakitak met ti mangliwengliweng nga umasul a taaw a nakalinlinak, a kunam la no di aggargaraw."
Ti Pagsasao nga Ilokano iti Utob-Nakemko,Erlinda Martinez,Saan a kumplikado nga adal ti pagpidpidutak iti maibagak iti daytoy a salaysay isu a kayatko koma nga ipauna a ti maibagak ket sinan-adal daytoy a naggubuay iti bukodko a panagmennamenna.,"Kaniak ngamin a maysa, natan-ok unay ti maysa a pagsasao, ket natan-ok met ti ania man nga aramid a mangipromover iti daytoy.","Isu a kasta unay ti panangdayawko kadagiti dumadaniw iti laingda a dumay-eng, iti laingda a mangarikap kadagiti di-agressat a posibilidad dagiti balikas.","Iti panangmatmatko, kas pagarigan, iti panaggiintar-intar dagiti balikas, makitak sadiay ti saan nga asi-asi a panunot a nakabael a nangbalabala iti maysa a patta a bubon ti milagro.","Ania a barukong ti aggilgil-ayab, ania a nakem ti agal-alipato, ania nga isip ti umap-apuy tapno iti kasta met maaramid a dagitoy a balikas ket representasion dagiti nasin-aw a pampanuot dagiti nagkauna, dagiti kaapu-apuan, isuda a kadagiti in-inaboda ket siniguradoda a maiyallatiwda amin dagitoy a sansanut ti puli, dagitoy a laing ti panawen ken lugar iti Kailokuan?","A, asinno nga uluulo ti nakapanunot iti kastoy a bubon ti adal? Kasano a maammuan daytoy ti maysa nga agad-adal iti kultura nga ilokano.",,,,,,,
Siak ken ti Familiak,iLaing,"Uppatkami nga agkakabsat. Siak ti kimmot. Ti kimmot ket inaundi. Wenno buridek. Ni manangko, ni Meli, nars. Ni manongko, ni Ramon, agrikultor. Ni manangko a Ferdie, ti maikatlo kadakami, agbasbasa pay laeng.","Ni tatangko ket agub-ubra iti plantasion dita Kunia. Agmulmulada. Narigat ti ubrana. Ngem lakayen isu a dinan kayat ti agbirok iti sabali a trabajona. Ni nanangko, aggigian iti hotel. Paradalus. Sangapulo ket uppat a kuarto ti dalusanna iti kada aldaw. Baket metten ni nanangko. Nabannog kanon nga agubra. Kasta met ni tatangko. Agretiro kanonton no umay a tawen.","Kastoy ti biagmi ditoy Hawaii. Naragsak. A ngem ta adu met ti rigat. Awan inana ti tao. Nangina met ngamin dagiti magatang. Isu a kasapulan nga agtrabajo ti tao. Bakasion man ken saan, no adda iskediulmo, masapul nga agubraka.",,,,,,,,,,
Siak ken Dagiti Kabagiak,iLaing,"Adu dagiti kabagiak idiay Ilocos. Adu pay dagiti kabagiak idiay Cordillera. Tanap ti Cagayan, Mindoro, Palawan, ken Mindanao. Adda met dagiti nakapan idiay Manila.","Sa dagiti nakapan idiay Hawaii. Sakada, kunada. Diak ammo no apay. Ngem dagitoyda: ni lilongko, ni lilang, uliteg Samuel, ken ikit Maria.","Immay met ni tatang ditay Hawaii. Ngem nagsubli idiay Ilocos. Dina kayat ditoy. Narigat ti biag, kunana. Kaykayatko ti biag ditoy Ilocos, kunana. Isu nga idiaykami latta Laoag.",Ni lilangko ket taga-Vigan. Ngem idiay kano Baguio a nagkitada ken lilong. Agpaspasiar kano ni lilongko idiay Baguio. Nakitana ni lilang a nakasusuon iti labba. Kinasaritana. Nagam-ammoda. Agingga a nagasasawasa sakbay nga immay ditoy Hawaii.,,,,,,,,,